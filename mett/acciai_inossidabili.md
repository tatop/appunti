# Acciai inossidabili
I metalli presenti in natura sono termodinamicamente meno stabili dei loro corrisptettivi Ossidi. Per questo motivo<br>
in natura si trovano gli ossidi dei metalli che poi vengono convertiti in metallo "puro". Una volta tornati in contatto<br>
con l'atmosfera però i metalli si riossidano. Questo fenomeno è noto come corrosione metallica. <br>
Esistono però leghe che resistono gli molto bene, o ne sono completamente immuni. Queste leghe sono dette Inossidabili.<br>
Gli acciai inossidabili sono leghe $FeCr$ e $FeCrNi$, caratterizzate da un contenuto di $Cr$ minimo del 10,5%.
<br>
Il Cromo in un ambiente ossidante forma rapidamente uno starto di **ossido di cromo** $Cr_{2}O_{3}$ che protegge la lega <br>
dall'ambiente ossdiante, bloccando la corrosione. 

Questo strato presenta alcune caratteristiche:
- si forma spontaneamente e istantaneamente per esposizione all'atmosfera;
- si auto-rigenera quando scalfito (è auto-cicatrizzante);
- è ben aderente al materiale sottostante e con caratteristiche meccaniche simili;
- è di bel aspetto e si pulisce facilmente;
<br>
Il cromo è l'elemento caratterizante di questi acciai ed è compreso in tenori tra il 12 e il 30%. Altri elementi<br>
di lega sono il nichel e il molibdeno. Il carbonio si trova in quantità minori del 1,2%, ma molti hanno una quantità <br>
molto minore, circa lo 0,03%.

<img width="192" alt="SCR-20230504-kvlh" src="https://user-images.githubusercontent.com/39495752/236173249-fddad5f2-950d-4380-af11-0b3f6cb79ad3.png">

## Classificazione
Ogni elemento aggiunto in lega ha un effetto sulla forma del diagramma di
stato. Gli elementi possono essere:
- austenitizzanti: nichel, carbonio, azoto, manganese, rame;
- ferritizzanti: cromo, molibdeno, silicio, titanio, niobio, tantalio, alluminio;

Al crescere del tenore di cromo, il campo di esistenza della fase $\gamma$ (in grigio in Figura 7.14) si restringe,<br> 
mentre si allarga il campo $\alpha$ (in nero). Il nichel, invece, causa un comportamento opposto: al crescere del suo tenore<br> 
il campo di esistenza della fase $\gamma$ si espande a scapito della fase $\alpha$. Questo comporta, per opportuni valori di $Ni$<br> 
equivalente, la stabilità dell'austenite anche a temperatura ambiente.<br>
<br>

Gli acciai inossidabili possono essere suddivisi, quindi, in cinque macro famiglie:
- ferritici;
- austenitici;
- martensitici;
- ferritico-austenitici (Duplex o bifasici);
- indurenti per precipitazione (PH, precipitation hardening alloy);

## Diagramma di Schaeffler
- Modo conveniente per rappresentare l'effetto degli elementi di lega sulla struttura di base degli acciai inossidabili $CrNi$.
- Ampiamente utilizzato nella saldatura di acciai
inossidabile e dissimili.
- Grafico dei campi ferritico, austenitico e martensitico a temperatura ambiente in funzione del contenuto<br> 
di $Ni$ e $Cr$ equivalenti.

<img width="382" alt="SCR-20230504-lfzi" src="https://user-images.githubusercontent.com/39495752/236179639-e82eacde-c85f-4f04-abea-bf218dbdbac6.png">

## Acciai inox austenitici
Gli acciai inossidabili austenitici, oltre a presentare una considerevole resistenza all'ossidazione e alla corrosione,<br> 
sono caratterizzati da una struttura CFC la quale li rende sia amagnetici, sia privi della transizione duttile fragile.<br> 

All'interno di questa famiglia la struttura austenitica può essere ottenuta in due modi diversi:
- aggiungendo nichel in lega: leghe serie 3xx che rappresentano la tipologia più diffusa di acciai inossidabili;
- aggiungendo manganese in lega: leghe serie 2xx nelle quali il 6-10% di $Mn$ è usato al posto del $Ni$.

Il più comune è il 18Cr-8Ni, ampliamente diffuso nell'industria per la sua resistenza a diversi ambienti corrosivi.<br>
La resistenza alla corrosione aumenta con l'aumento del tenore di Ni mentre incrementi in Cr aumentano la resistenza alla<br>
corrosione intergranulare.<br>
Sono però suscettibili alla corrosione sotto sforzo, in particolare in presenza di ioni $Cl$ (pochi ppm possono essere disastrose).
Un altro problema è la frattura intergranulare facilmente sviluppata in presenza di cloruri e temperatura. L'aggiunta di <br>
$Ni$ riduce significativamente il problema.

Meccanicamente non sono molto resistenti:
- Sforzo di snervamento ~ 250 MPa;
- Sforzo di rottura ~ 500 - 600 MPa;
- Buona duttilità (~ 50% allungamento).

Inoltre non sono trattabili termicamente.

### Sensibilizzazione
Il fenomeno della sensibilizzazione consiste in un impoverimento localizzato di Cr, presente in soluzione solida nell'acciaio,<br> 
causato dalla formazione e precipitazione, in loco, di carburi di Cr in particolare del tipo $M_{23}C_{6}$. (M sta per il metallo,<br> 
in questo caso $Cr_{23}C_{6}$).
In queste zone (tipicamente, i bordi grano che, com'è noto, sono caratterizzati da un contenuto di energia più elevato rispetto al <br>
cuore dei grani e sono, quindi, un sito preferenziale per la nucleazione di precipitati), se il contenuto di Cr scende al di<br> 
sotto di un valore critico (il 12%), l'acciaio diviene localmente vulnerabile alla corrosione intergranulare qualora venga esposto<br>
ad ambienti aggressivi. Questo fenomeno va tenuto sotto stretto controllo poiché questi acciai vengono impiegati soprattutto in<br>
costruzioni saldate.
<br>
Per migliorare la saldabilità (evitando la sensibilizzazione) ci sono gradi con basso C(304L e 316L, meno di 0,03% C).